# Bitirme Tezi I ve Bitirme Tezi II dersleri ile ilgili önemli duyuru

Bitirme Tezi 1 ve Bitirme Tezi 2 derslerini geçebilmek için 2209A/B gibi bir proje başvurusunda bulunmak, bir proje yarışmasına katılmak veya  yapılan çalışmayı bir konferansta sunmak gibi faaliyette bulunmak gerekiyor. Aksi halde her iki dersi de geçmek mümkün olmayacaktır.

2209-A Üniversite Öğrencileri Araştırma Projeleri Destekleme Programı 2025 yılı çağrısı başvuruya açılmıştır. Başvurular 12 Kasım 2025 günü saat 17.30'a kadar TÜBİTAK Yönetim Bilgi Sistemi (tybs.tubitak.gov.tr) üzerinden yapılabilecektir.   
[2209A Sayfası](https://tubitak.gov.tr/tr/burslar/lisans-onlisans/destek-programlari/2209-universite-ogrencileri-arastirma-projeleri-destekleme-programi)

Geçmiş yıllardaki başvuru tecrübesine istinaden; öğrencilerimizin proje başvurusu ile ilgili yeterli miktarda bilgiye sahip olmadığı, yapmak istedikleri şeyleri güzel bir şekilde ifade edemedikleri, proje başvurusunu uygun  bir şekilde doldurmakta zorlandıkları görülmüştür. Bundan dolayı doldurulan proje başvuru dökümanı birden fazla revizyona tabi tutularak ancak sisteme yüklenebilecek seviyeye getirilebilmektedir. Gerektiği gibi hazırlanmayan  dokümanların ise Tübitak sistemine yüklenmesi uygun olmamaktadır.

Dolayısıyla Bitirme I ve/veya Bitirme II dersini geçebilmek için Tübitak'a başvuru yapılmasının zaruri olduğundan (veya yukarıda bahsedilen faaliyetlerden bir tanesi) aşağıdaki gibi bir takvime riayet edilmesi gerekmektedir. Bu takvime riayet  edilmediği durumda dökümanın tübitak sistemine başvurması onaylanmayacaktır:

- En son 20/10/2025 tarihinde proje konusunun tekrar teyit edilmesi
- En son 27/10/2025 tarihinde proje hazırlanmış proje önersinin danışman öğretim üyesine gönderilmesi.
- Yapılan inceleme neticesinde gerekli revizyonların belirtilen süre içerisinde yapılıp, dokümanın danışman öğretim üyesin tekrar gönderilmesi.

Bu süreçte işyeri eğitiminde olanlar haricindeki öğrencileri, danışman öğretim üyesinin ofisine gelerek geri bildirimlerle ilgili yüz yüze konuşması işlemleri daha da kolaylaştıracaktır. Bununla birlikte her türlü iletişim e-posta üzerinden yapılacaktır.

Yine aklınıza takılan herhangi bir soruyu e-posta üzerinden sorabilirsiniz.

Lütfen bu yazıyı dikkatlice okuyunp dersle ilgili yapılacakları yerine getirin ve sorunsuz bir şekilde dersinizi geçin.

Ali Şentürk

