## Ödev 2
Aşağıdaki ödev final notunuza +20 puan olarak eklenecektir.

Ödevi yapmak için
- STM32F4 discovery kartını kullanabilirsiniz.
- STM32F103 ve  st-link debugger kullanabilirsiniz.
- STM32F4 Nucleo kartını kullanabilirsiniz.
- wokwi sitesini kullanabilirsiniz.
- proteus programını kullanabilirsiniz. (tavsiye)

Proteus ile simülasyon nasıl yapılır ders sitesinin ana sayfasında var.

Proteus programı için [tıklayınız](https://drive.google.com/file/d/1g7SfHD0NUVeudiIlYYxPVaYGqk-GU8t5/view?usp=sharing).

Ödevi yaptıktan sonra ödevin nasıl yapıldığını gösteren 10-15 dakikalık bir video çekmeniz ve o videoda  programlama yapmanız gerekiyor. Programlama yaparken her bir kodun ne için kullanıldığını,  istenilen işlemler için geliştirdiğiniz algoritmayı vs  anlatmanız gerekiyor. Ayrıca videoda sonuç olarak istenilen işlevin yerine getirildiğini yani yazdığınız programın başarılı bir şekilde çalıştığını da göstermeniz gerekmektedir. Program stm32f407xx.h dosyasındaki tanımlamalar ile yazılacaktır.

Video unlisted (liste dışı) olabilir. Videonun bir köşesinde küçük bir şekilde yüzünüz görünmelidir.

Ödev bilgilerini göndermek için [tıklayınız](https://forms.gle/qsTiTw4tyC9Ym7N8A).

### Ödev Sorusu:

İki genel amaçlı timer kullanılarak 2 tane LED'in parlaklığı her 0.1 saniyede %10 oranında değişecektir. 1. LED %0'dan yüze doğru %100 sonra tam tersi, 2. LED ise %100'den %0'a doğru sonra tam tersi şeklinde parlaklıkları değişecektir. Birinci timer zamanı ölçmek için kullanılacak, 2. Timer'ın iki kanalında ise PWM sinyali üretilecektir. Sinyallerin Duty cycle'ları 1. timer'ın kesmesi kullanılarak değiştirilecektir. Kullandığınız PWM sinyalinin frekansının ne olduğunu ve nasıl ayarladığınızı ve programın çalışmasını izah etmelisiniz. 



