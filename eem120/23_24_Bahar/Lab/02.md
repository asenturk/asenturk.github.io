# EEM-120 Algoritma ve Programlama II Dersi

## Arduino Ödev/Lab çalışmaları


### Laboratuvar Çalışması 4:  
*Lab3 son tarih 26 Mayıs 2024 Pazar. Bu tarihten sonra çalışmanızda güncelleme yapmayınız*

Bu çalışmada topraktaki nem miktarını ölçen sensör kullanılarak nem miktarı yüzdesel olarak LCD ekrana yazdırılacaktır. Dolayısıyla tasarımınızda LCD ekran, arduino ve nem sensörü olmalıdır. Bu çalışma için nem öncelikle nem sensörünün karakteristiğinin çıkarılması gerekiyor. Sşağıdaki gibi bir çalışma yapmanız gerekiyor:   

Tinkercad'de nem miktarını ayarlamak için kullanılan  kaydırma çubuğunun en soldaki durumu minimum nemi göstermektedir. Benzer şekilde de en sağdaki durumu maksimum nemi göstermektedir. Bu çalışmada nem sensöründen en yüksek ve en düşük de dahil makul aralıklarla 10 tane ölçüm alınacaktır. Kaydırma çubuğu en solda olduğunda minimum V=2.34mV, nem=%0 , en sağda olduğunda ise V=4.28V, nem=%100  olarak ifade edilecektir.  Diğer ölçümlerin ise nem miktarı kaydırma çubuğunun en soldaki merkezi ile mevcut ölçümdeki kaydırma çubuğunun merkezinin yaklaşık yüzdesel pixel mesafesi olarak tespit edilip, voltaj ise  multimetrede görülen değer olacaktır. Ekranda pixel mesafesi için Powertoys programında bulunan ekran ölçüm aracını kullanabilirsiniz. Böylece ölçüm sonucu elde edilen 10 voltaj ve yüzdesel değer kullanılarak nem sensörünün çalışma  karakteristiğine yakınsanacaktır. Yani en yüksek ve en düşük nem miktarı dahil 10 voltaj ölçeceksiniz ve bu voltajlara karşılık gelen nem miktarını yüzdesel olarak elde edeceksiniz. Arduino ile bir nem miktarı ölçülmek istendiğinde ölçülen değer daha önce ölçülen 10 değerden hangi aralığa denk geliyor ise bu aralıktaki değerlerin doğrusal arttığını var sayarak nem miktarını yüzdesel olarak LDC ekrana yazdıracaksınız.




Lütfen lab çalışması için yazılanları dikkatli bir şekilde okuyun yine de anlaşılmadı ise ofisime gelirseniz izah etmeye çalışırım. Kolay gelsin.


### Laboratuvar Çalışması 3:  
*Lab3 son tarih 19 Mayıs 2024 Pazar. Bu tarihten sonra çalışmanızda güncelleme yapmayınız*

Bu çalışmada 7 segment displayde 0'dan 9'a kadar 1 saniye aralıkla sayılar sayacaktır. Daha sonra tekrar 0'a dönecektir ve sürekli bu şekilde saymaya devam edecektir. Bunun için arduino ve 74HC595 shift register entegresi kullanılacaktır. 7 segment göstergeye entegreden bağlantılar yapılacaktır. shiftOut fonksiyonu kullanılmayacaktır.

### Laboratuvar Çalışması 2:  

*Lab2 son tarih 12 Mayıs 2024 Pazar. Bu tarihten sonra çalışmanızda güncelleme yapmayınız*


Bu calismada 6 tane farklı renkte LED ve 2 tane buton kullanılacaktır. Başlangıçta en sağdaki LED yanıp sönecektir. Soldaki butona basıldığında mevcut LED sönecek ve bir soldaki LED yanıp sönecek, sağdaki butona basıldığında ise mevcut LED sönecek ve birsağdaki LED yanıp sönecektir. En sağdaki LED yanıyor ise sağdaki butona basmanı herhangi bir etkisi olmayacak, en soldaki LED yanıyor ise soldaki butona basmanın bir etkisi olmayacaktır. Bu durum için butonlar dahili dirençlerle kullanacak ve butonlaR kesme ile çalışacaktır. Belirtilen şekilde arduinonun programlamasını yapınız. devre elemanları breadboard üzerinde olmalı, bağlantılar breadboard üzernden yapılmalıdır.

Başka bir çalışma üzerine çalışmayın. Kendinize ait yeni bir çalışma üzerinden tasarımınızı yapın.




### Laboratuvar Çalışması 1:

*Lab1 son tarih 5 Mayıs 2024 Pazar. Bu tarihten sonra çalışmanızda güncelleme yapmayınız*

Bu calismada 6 tane farklı renkte LED kullanılacaktır. Bu ledler pinlere karışık sırada bağlanacaktır. Önce sağdan sola ve sonra soldan sağa sırayla ve sürekli yakılacaktır.

Başka bir çalışma üzerine çalışmayın. Kendinize ait yeni bir çalışma üzerinden tasarımınızı yapın.

Çalışmanızda arduino ve breadboard olmalıdır.


